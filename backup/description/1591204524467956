Seekordne tripp hõlmab fantastilisi Kagu-Aasia riike nagu Kambodźa, Vietnam ja Tai. Kui eelnevatel aastatel oleme külastanud teada tuntud paiku nii Tais, Malaisias ja Filipiinidel, siis sel korral avastame hoopis teistmoodi Aasiat, kust loomulikult ei ole puudust seiklustest, fantastilistest randadest ning erakordsetest emotsioonidest. Mul on rõõm teile tutvustada meie reisi seekordset kava:

06.03 Alustame oma reisi Tallinnast Bangkoki poole, lennates algusega Tallinnast kell 12.15 läbi vahemaandumise Helsingis.

07.03 Saabume Bangkoki kell 07.25 ning juba kell 10.00 lendame Bangkoki väiksemast Don Muangi lennujaamast Air Asia lennufirmaga edasi Kambodźasse Siem Reapi. Majutume mõnusas hotellis Mekong Angkor Palace Hotel ning naudime õhtut.

08.03 Sel päeval külastame ühte maailmaimest, milleks on Angkori templid (saate lähemalt lugeda Wikipiediast: http://en.wikipedia.org/wiki/Angkor_Wat). Tegemist on kohaga, mille avastamiseks ja läbikäimiseks kulub päevi, kuid kuna me soovime avastada ka teisi paiku, siis proovime endasse ammutada võimalikult palju emotsioone, teha tuhandeid pilte ning tunnetada seda majesteetlikku suursugusust, mida templid meile pakuvad. Võimaluse korral laenutame seal jalgrattad, et saaksime veelgi suuremat pindala üheskoos läbida. Õhtul naudime kohalikust restos mõnusat õhtusööki ning varume energiat järgmise päeva pikaks teekonnaks.

09.03 Hommikul on äratus kell 04.00, et alustada päeva enne päikesetõusu ning minna vaatama päeva algust kohta, kus päikesekiired tõusevad templi tagant, moodustades hingematvaid siluette. Kell 15.45 lendame edasi Cambodia Angkor Air siselennuga Kambodźa lõunarannikule Sihanoukville. Tegemist väga armsa ja eksootilise rannakülaga, kus on ennast mugavalt sisse seadnud ka meie omad eestlased. Seega meie sihtkohaks saabki Beach Road Hotel, mis kuulub meie kaasmaallastele. Õhtul naudime ämbrijooke mõnes kohalikus karaokebaaris.

10.03 Rendime rollerid ning teeme piirkonnale tiiru peale, käime avastame erinevaid randu, sõidame läbi kohalike küladest ja elupaikadest, naudime seda päeva täiel rinnal täpselt nii nagu jumal juhatab ja avastame enda jaoks igast nurgatagusest midagi uut ja huvitavat ilma täpset kava paika panemata. Õhtul lähme eestlaste hotelli juurde kuuluvasse TopCat kinno, mis juba oma olemuselt pakub ja erilise atmosfääriga küllaldase elamuse.

11.03 Teeme väljasõidu paadiga Sihanoukville kõrval asuvale Bamboo Islandile, kus saame nautida terve päeva ringi lonkimist, snorgeldamist, ujumist, võtta päikesevanne ja tunda ennast mõnusalt nagu oleks puhkusel. Kui jääb aega ja on tahtmist, siis võtame ka suuna mõnele teisele saarele, kuid eesmärk on siiski kulgeda mõnusas tempos ja mitte ülearu igale poole tormata. Õhtu veedame mõnes kohalikus karaokebaaris või diskos, mis pakub meeleolukaid hetki hommikutundideni.

12.03 Hommikul alustame oma uut seiklust ning sõidame minivaniga Vietmani poole Ha Tien külla ning istume laevale, mis viib meid paradiislikule Phu Quoc saarele. Saarele jõudes majutume mõnusates bungalotes An Binh Resort ja naudime esmast saareelu.

13.03 See päev on meil täis avastamisrõõmu, kuna rendime rollerid ning seame suuna just nendesse paikadesse, kuhu vähegi hind ihaldab. Eelmisel õhtul oleme paika pannud orjenteeruva piirkonna, mida sel päeval avastame ja võtame vastu kõik emotsioonid, mis meile teele ette juhtuvad. Phu Quoc on ideaalne ja superhindadega saar, seega saate nautida oma puhkust täie rinnaga.

14.03 Hommikul sõidame taas laevaga mandrile kuid nüüd siis liigume edasi Rach Giá külla, kust sõidame bussiga Can Tho külla, kus majutume Kim Tho hotellis ja broneerime ära järgmise päeva paaditripi Mekongi jõel. Õhtu vaba nautimaks seda fantastilist Lõuna-Vietnami linna.

15.03 Hommikul väga vara külastame ehtsat Can Tho ujuvaid turge Cai Rang, kus me siis näeme kuidas müüaks mõnusaid delikatesse nagu rotte, püütoneid seapäid ja muid hõrgutisi, misjärel on väga mõnus sõita tagasi hotelli nautima “õiget” hommikusööki :) Kõhud täis tuubitud, liigume edasi bussiga Vietnami pealinna Saigoni ehk Ho Chi Minh City-sse. Majutume hotellis Hai Long 5 Hotel ning lasemel linnal ennast kanda ja naudime õhtut mõnes kohalikus restoranis.

16.03  Sel päeval avastame kõike põnevat, mida on pakkuda ühel maailma kurikuulsaimal linnal. Rendime rollerid ning koostame omale sobiliku päevakava, alustades sõjamuuseumidest, tunnelisüsteemidest ning lõpetades kohalike turgude ning pulbitseva ööeluga.

17.03 Hommikul kell 9.45 lendame Air Asia lennuga läbi vahemaandumise Bangkokis Lõuna-Tais asuvale Phuketi saarele. Maandume 14.00. Majutume ja seame ennast sisse ning valmistume järgmiseks päevaks. Vaba kava.

18.03 Phuket. Rendime rollerid ning teeme saarele sõna otseses mõttes tiiru peale. Külastame Big Buddha templit, erinevaid randu, Phuket Towni koos oma ahvimäega. Õhtul võime külastada soovi korral Patongi peotänavat, saades osa nii gogo-baaride kui ka tantsuklubide maagiast.

19.03 Phuket. Vaba päev nautimaks randa, snorgeldamist, päevitamist ja puhkamist ja mida iganes, et anda väheke puhkust kõikidele, kel ringirändamisest väsimus kontides. Õhtul läheme Phuket Towni ööturule, mis pakub unustamatuid maitseelamusi kui ka võimalust ohjeldamatult ostelda.

20.03 Meil on harukordne võimalus saada osa ühe armsa Eesti paarikese pulmapeost, kuhu me kõik oleme oodatud. Detailid jäävad üllatuseks :)

21.03 Phuket. Võimalik kasutada päeva nii sukeldumiseks, mõne paradiisisaare külastuseks või massaazisalongis "oma aja" nautimiseks. 

22.03 Alustame oma kahepäevast privaatreisi Khao Sok rahvusparki. Liigume minivaniga hotellist ca 150 km Krabist põhja poole Khao Soki rahvusparki, mille pärliks on Cheow Lani järv. Päev on tulvil seiklusi nii dzunglimatka näol kui ka seiklusel järve enda peal. Päeva kulminatsiooniks  on kilomeetrine koopamatk, mis pakub elamusterohke adrenaliinilaengu. Ööbime unikaalsetes bambusmajakestes järve peal ning naudime õhtusööki. 

23.03 Pärast värskendavat hommikusuplust ja –sööki läheme edasi 3 tundi vältavale dzunglimatkale, mille raames ronime mäkke fantasitilist vaadet nautima. Tegemist ei ole lihtsalt metsarajaga, vaid lõpu poole tuleb juba mööda tõelist mäe seina mööda üles ronida. Pärast kosutavat lõunasööki ja suplust võtame tagasi suuna Krabi poole. Hotellis tagasi peaks olema kella 19 paiku.

24.03 Sukeldumispäev kõikidele sukeldumisfanattidele. Kuna selle reisi jooksul ei ole me rõhku pannud sukeldumistele, siis Krabilt saavad alguse paljud India Ookeani parimad sukeldumissaidid, mistõttu oleks patt jätta pea vee alla pistmata. Seega kõik kes on litsenseeritud sukeldujad, saavad sel päeval teha 3 sukeldumist. See oleks siis päev merel, lõunasöögiga ning külastame parimat, mida piirkonnal pakkuda. 

Mittesukeldujad saavad omale lubada ka shoppingut või siis rannapäeva ning samuti on alati võimalus osaleda mõnes saaretripis, mis külastab laabruses asuvaid pisikesi lumivalge liivaga paradiisisaari.

25.03 Vaba päev. Kes rannas vedeleda ei soovi, siis võib ka hakata vaikselt oma kohvreid pakkima õhtuse ärasõidu eel. Peale lõunat kell 15.50 lendame Bangkoki, majutume lihtsas Reno Hotellis ning võtame reisi kokku üheskoos mõnes kohalikus baaris/restoranis ning paneme paika juba järgmise reisi plaane.

26.03 Lendame tagasi koju juba varahommikul kell 9.05 ning jõuame õhtuks kella 17.00 tagasi kodusesse Tallinnasse.

Reisi hind sisaldab:
-    Majutust valitud hotellides ja bungalotes kaheses toas.
-    Kõiki siselende alates Bangkokist – kokku 5 lendu:
•	Bangkok – Siam Reap
•	Siam Reap - Sihanoukville
•	Ho Chi Minh City - Bangkok
•	Bangkok – Krabi
•	Krabi – Bangkok
-    Kõiki transfeere, milles sisaldub ka plaanijärgsetel päevadel rollerirent (2 inimest rolleril)
-    Kõiki laevapileteid
-    Pikasabalisei paate
-    Angkor Wat templi päevast sissepääsupiletit (lisandub jalgrattarent vastavalt soovile)
-    Bamboo saare trippi Sihanoukvilles Kambodźas
-    Ujuvate turgude trippi Can Thos Vietnamis
-    Kahepäevast reisi Khao Soki rahvuparki, koopamatka, mägimatka koos õhtusöögiga
-    Krabis snorgeldamistrippi ümbritsevatele saartele mittesukeldujatele
-    3 sukeldumisega trippi Krabis sukeldumislitsentsi omanikele (lisandub varustuse tasu)
-    Railey Beachi trippi Krabis

Reisi hinnale lisandub:
-    Lennupiletid Tallinn – Bangkok - Tallinn
-    Söögid ja joogid, mida pole eelnevalt mainitud
-    Reisikindlustus
-    Sukeldumisvarustuse rent sukeldujatele (ca 20-25 eur/päev)
-    Ööelu :)
-    Viisad

Kuna reis on ka lapsesõbralik, siis kõik vähegi asjalikud ja seiklushimulised lapsed on oodatud osalema.

HIND KOKKU:  1990 EUR

Lisainfo:
Martin Koot
GSM +37256847471
kootmartin@gmail.com